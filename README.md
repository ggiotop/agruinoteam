# [eTwinning & AGRUINO](https://twinspace.etwinning.net/104669)

# [ΔΙΕΚ ΠΑΤΡΑΣ](http://iek-patras.ach.sch.gr/newsite/)
# Μελέτη Υπάρχουσας Κατάστασης

- Σε μια αγροτική οικονομία γνωρίζουμε ότι η προστασία της καλλιέργειας είναι πρωταρχικής σημασίας τόσο για τη μεγιστοποίηση του κέρδους όσο και για την οικονομική επιβίωση όσων ασχολούνται με αυτή. Στη χώρα μας και ειδικότερα στη περιοχή μας (Πάτρας) υπάρχουν αρκετά ευαίσθητες καλλιέργειες (όπως πατάτας) και η προστασία τους πέρα από τη χρήση χημικών παραγόντων για ασθένειες και ζιζάνια περιλαμβάνει και την αντιμετώπιση «ακραίων» καιρικών φαινομένων όπως ο παγετός και ξηρασία που μπορούν να αποβούν μοιραία για τα φυτά.
- Για την αντιμετώπιση του παγετού και της ξηρασίας θα κάνουμε χρήση των συστημάτων άρδευσης. Για τη περίπτωση της ξηρασίας αρκεί όταν η μέτρηση υγρασίας του εδάφους φτάσει κάτω από ένα ποσοστό να ενεργοποιηθεί το σύστημα ποτίσματος ώστε να επανέλθει σε επιτρεπτά επίπεδα και να μην έχουμε άσκοπη σπατάλη νερού. Για τη περίπτωση του παγετού η αντιμετώπιση στηρίζεται στη μεγάλη θερμοχωρητικότητα του νερού και την εφαρμογή συστημάτων δημιουργίας υψηλής πίεσης ποτίσματος (εκτοξευτές μικρότερης παροχής) έτσι ώστε να έχουμε υδρονέφωση (πολύ μικρών σταγονιδίων νερού). Όταν η θερμοκρασία φτάνει κοντά στους 1C ενεργοποιείται η υδρονέφωση και το νερό ενώ ψύχεται απελευθερώνει θερμότητα που ονομάζεται «λανθάνουσα θερμότητα πήξεως» .
- Έτσι με το συνεχή ψεκασμό έχουμε τη δημιουργία ενός λεπτού υμένα νερού γύρω από το φυτό ο οποίος  ενώ παγώνει απελευθερώνει θερμότητα προστατεύοντάς το μην αφήνοντας τη θερμοκρασία να πέσει κάτω από 0C πέρα από την οποία αρχίζει και η καταστροφή των φυτικών ιστών. Ιδιαίτερα σημαντικό είναι να αρχίσει έγκαιρα το σύστημα της υδρονέφωσης και να μη διακοπεί η λειτουργία του μέχρι να λιώσει ο πάγος (ακόμα και εάν η εξωτερική θερμοκρασία ξεπεράσει τους 1C καθώς η μετάβαση στην υγρή φάση απαιτεί λανθάνουσα θερμότητα τήξεως)

# Ορισμός Προβλήματος - Ανάγκης

- Αυτή τη στιγμή είναι απαραίτητη η φυσική παρουσία του Αγρότη στο χώρο της καλλιέργειας ώστε να ενεργοποιεί/απενεργοποιεί το σύστημα αυτόματου ποτίσματος/υδρονέφωσης και ειδικά τις νυχτερινές ώρες και όταν επικρατούν χαμηλές θερμοκρασίες κάτι τέτοιο δεν είναι τόσο ευχάριστη λύση.
- Μέχρι τώρα η μη φυσική παρουσία  αντιμετωπίστηκε με την ύπαρξη μετεωρολογικών σταθμών που είναι προ εγκαταστημένοι σε διάφορα σημεία του χωραφιού αλλά είναι μια σχετικά ακριβή λύση καθώς βρίσκονται συνεχώς εκτεθειμένοι στις καιρικές συνθήκες (φθορά εξοπλισμού ακόμα και όταν δεν εκτελούν μετρήσεις)  και χρειάζονται αδιάλειπτη τροφοδοσία ρεύματος. Η λύση που προτείνεται είναι το AGRUINO.

# Σχεδιασμός
- Το Agruino είναι μια κινητή πλατφόρμα Arduino εφοδιασμένη με αισθητήρες που θα κινείται στον υποδεδειγμένο χώρο και θα παίρνει μετρήσεις Θερμοκρασίας, Υγρασίας ατμόσφαιρας και Υγρασίας Εδάφους.
Οι μετρήσεις αυτές θα επεξεργάζονται απο τη φορητή πλατφόρμα και σε πρώτο στάδιο εφόσον κρίνεται απαραίτητο θα ενημερώνει για την αναγκαιότητα ενεργοποίησης του αυτόματου ποτίσματος εφόσον έχουμε ξηρασία ή την ενεργοποίηση της υδρονέφωσης εφόσον πρόκειται να επικρατήσουν συνθήκες δημιουργίας παγετού.
Η πλατφόρμα όταν δεν παίρνει μετρήσεις θα βρίσκεται προστατευμένη σε ειδικά διαμορφωμένο χώρο από καιρικά φαινόμενα ( πχ καταιγίδες, πλημμύρες ) και οι αισθητήρες θα έχουν αυξημένη διάρκεια ζωής (μικρότερο κόστος)

- Ξεκινώντας με μηδενική τεχνογνωσία, και με πρώτη επαφή το Νοέμβριο του 2019 με το μικροελεγκτή Arduino , θα παρουσιαστεί η πρόοδος που έχει γίνει τόσο σε επίπεδο επιμέρους θεωρητικού σχεδιασμού και παρουσίασης ([ TinkerCad](https://www.tinkercad.com) / [ΑRtutor ](http://artutor.teiemt.gr/el/)) όσο και κατασκευαστικά.
Επιπλέον ενισχύεται η επικοινωνία και συνεργασία μέσω eTwinning
με το ΔΙΕΚ Θέρμης και γίνεται προσπάθεια αμοιβαίας επιμόρφωσης.



- Οι σπουδαστές που προέρχονται απο τα τμήματα Α1 και Α2 της ειδικότητας "Τεχνικός Λογισμικού Η/Υ" του Δ.ΙΕΚ Πατρών υπο την καθοδήγηση του Υποδιευθυντή κ.Γιωτόπουλου και του εκπαιδευτικού κ.Αντρέα Νικολόπουλου σε πρώτο στάδιο χωρίστηκαν σε 3 ομάδες 'Βραχίονα,Αισθητήρων και Κίνησης' και παρουσίασαν τις κατασκευές τους στη Χριστουγεννιάτικη Εκδήλωση του ΔΙΕΚ 2019.

<br>

# [Εκδήλωση Μέρος 1](https://www.youtube.com/watch?v=K1ToebXxp4s)

# [Εκδήλωση Μέρος 2](https://www.youtube.com/watch?v=RxfkprJKBaw)
<br>

### Oι ομάδες σε συνεχή συνεργασία με τους επιβλέποντες εκπαιδευτικούς βελτιστοποιούν τις κατασκευές τους και συνεργάζονται για τη δημιουργία ενός τετρακίνητου Arduino Car Robot (AGRUINO)το οποίο θα μπορεί να κινηθεί σε υποδεδειγμένο χώρο και με τη βοήθεια του βραχίονα να προσεγγίσει τα σημεία ενδιαφέροντος παίρνοντας ακριβείς μετρήσεις. Οι μετρήσεις αυτές καθώς και η ενέργεια που επιλέγει να εκτελέσει το AGRUINO σε πρώτο στάδιο θα παρουσιάζονται σε μια Lcd 20x4(I2C) οθόνη.
#


## Η Συνέχεια ήταν κάτι που δέ περιμέναμε, καθώς λόγο Covid-19 και περιοριστικών δέν ήταν εύκολη η συνέχιση των μαθημάτων και η πρόσβαση στον εξοπλισμό.
-  Η προσπάθεια υλοποίησης συνεχίστηκε τόσο με τη παρότρυνση και τη καθοδήγηση των εκπαιδευτικών όσο και με προσωπική προσπάθεια ορισμένων σπουδαστών που διαπραγματεύτηκαν πολλαπλά αντικείμενα.
- Αποκτήθηκε τεχνογνωσία πάνω στο αντικείμενο που διαπραγματευτήκαμε.
- Αποκτήθηκε πολύτιμη εμπειρία πάνω στο τρόπο σύνταξης, βελτιστοποίησης και παρουσίασης κώδικα(c++) μέσω μηχανικών κατασκευών.
- Υπάρχει μια λειτουργική κατασκεή προς παρουσίαση.


#  <p align="center">   Σχεδιασμοί - Παρουσίαση </p>


## <p align="center"> [Κίνηση](Movement/movement.md) </p>

## <p align="center"> Βραχίονας </p>

## <p align="center"> Αισθητήρες </p>

## <p align="center"> [Υλικά Κόστος](Costs/costs.md) </p>
## <p align="center"> [Τελευταία έκδοση Κώδικα(txt)](Costs/Final_No_Arm.txt) 
## <p align="center"> [Βίντεο Παρουσίασης](https://www.youtube.com/watch?v=kW62gEEUloU) </p>
## <p align="center"> [Schematics](Movement/Schematics.png) 

#
#  <p align="center">   Παράθεση </p>

- Υπάρχει και η V.6 σε επίπεδο κώδικα στην οποία υπάρχει ενσωματωμένος βραχίονας (με 2 μοτέρ) αλλά δέν υπάρχει σχετικό βίντεο με τη λειτουργία και σχετικό Schematic. Μόνο φωτογραφίες και γι'αυτό δέν αναρτήθηκε.